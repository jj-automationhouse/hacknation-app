System koordynacji planowania budżetu z rozproszoną edycją danych, walidacją
i integracją z dokumentami urzędowymi

Celem jest stworzenie  rozwiązania, które usprawni proces planowania budżetu  państwowej jednostki
organizacyjnej  poprzez  udostępnienie  rozproszonej  edycji  danych,  automatyczną  synchronizację,
walidację oraz integrację z dokumentami urzędowymi. Pomóż nam zbudować system eliminujący błędy
i usprawniający wielomiesięczne planowanie budżetu na rok następny i trzy kolejne lata.

1. Wprowadzenie - opis organizacji, sytuacji i stanu aktualnego

W  organizacji  administracji  publicznej  proces  planowania  budżetu  realizowany  jest  cyklicznie,
z czteroletnim horyzontem. Rozpoczyna się w czerwcu (zbieranie potrzeb finansowych na rok następny
i  trzy  kolejne  lata)  i  trwa  do  przyjęcia  ustawy  budżetowej  w  lutym  lub  marcu  kolejnego  roku
(zatwierdzenie planu finansowego na rok następny).

W tym czasie liczne komórki organizacyjne (16 komórek organizacyjnych), takie jak departamenty, biura
czy  zespoły  –  zgłaszają,  aktualizują  i  weryfikują  swoje  potrzeby  finansowe  w  ramach  określonych
rozdziałów,  paragrafów  i  działań  budżetu  zadaniowego.  Dane  te  wielokrotnie  ulegają  modyfikacjom,
co  wymaga  bieżącej  komunikacji,  synchronizacji  i  kontroli  jakości.  Modyfikacje  tworzone  są  przez
wszystkie komórki organizacyjne i dotyczą zarówno samych kwot jak i zakresu planowanych do realizacji
zadań. W szczególności, modyfikacje tworzone są na polecenie i potrzeby Kierownictwa MC.

Aktualnie cały proces  opiera się na jednym wielowymiarowym pliku Excel, który  pełni rolę centralnej
bazy danych (ok. 600 wierszy). Plik ten jest monolityczny, ciężki i podatny na uszkodzenia. Użytkownicy
często doświadczają problemów z wydajnością, zawieszaniem się aplikacji oraz utratą formuł. Brakuje
również mechanizmów bezpiecznej segmentacji danych – w taki sposób, aby pracownicy danej komórki
organizacyjnej mieli dostęp wyłącznie do swojego obszaru danych i nie widzieli informacji dotyczących
innych  komórek  organizacyjnych.  Aktualnie,  aby  móc  przesłać  dane  do  modyfikacji,  rozdziela  się  plik
excel na poszczególne komórki organizacyjne, celem ich przekazania. Po otrzymaniu informacji zwrotnej
od wszystkich 16 komórek organizacyjnych, ponownie scala się je tak, aby powstał jeden plik zbiorczy.

Utrzymanie  poprawności  danych  wymaga  dużego  nakładu  pracy  osób  zajmujących  się  planowaniem
budżetu.  Gubione  formuły  podczas  scalania,  błędne  sumy  po  modyfikacji,  przypadkowe  nadpisania
i konflikty wersji znacząco obniżają jakość procesu. Ponadto dokumenty urzędowe tworzone w Wordzie
nie  są  zintegrowane  ze  źródłem  danych,  co  powoduje  konieczność  ręcznych  aktualizacji  i  zwiększa
ryzyko błędów.

Proces  planowania  jest  również  regulowany  przez  przepisy  prawa,  w  tym  rozporządzenia  dotyczące
klasyfikacji  budżetowej.  W  praktyce  oznacza  to  konieczność  poprawnego  mapowania  kategorii
budżetowych i blokowania możliwości wprowadzania danych sprzecznych z regulacjami.

Szczegółowy  opis  procesu  planowania  budżetu  znajduje  się  w  załączniku  nr  1.  Przykładowa  tabela
zbiorcza,  która  jest  obecnie  stosowana  jest  w  procesie  planowania  budżetu  (wraz  z  informacjami
szczegółowymi),  znajduje  się  w  załączniku  nr  2.  Przykładowe  pismo  wykorzystywane  na  etapie
planowania budżetu stanowi załącznik nr 3.

Załączniki będą udostępnione w dniu wydarzenia na kanale Discord.

Celem wyzwania jest opracowanie rozwiązania, które:

•  udostępni modularny dostęp do danych budżetowych,
•  umożliwi równoległą edycję danych,
•
•
•  umożliwi integrację z systemami raportowymi i dokumentami urzędowymi,
•

zapewni pełną walidację,
zautomatyzuje scalanie,

zapewni  generowanie zestawień.

Rozwiązanie powinno zwiększyć przejrzystość, bezpieczeństwo i odporność procesu, zmniejszyć liczbę
błędów oraz poprawić komfort pracy użytkowników spoza środowiska technologicznego.

Szczegółowe, oczekiwane rezultaty opisano w pkt 3.

2. Wyzwanie

Stworzenie  rozwiązania  informatycznego,  które  umożliwia  rozdzieloną  edycję  danych  budżetowych
przez  wiele  komórek  organizacyjnych  w  sposób  bezpieczny  i  ograniczony  do  zakresu  kompetencji
użytkowników, z możliwością automatycznego scalania, walidacji i integracji z dokumentami w Wordzie,
generowanymi w procesie planowania.

3. Oczekiwany rezultat

Oczekiwanym rezultatem jest działające rozwiązanie (np. aplikacja webowa, moduł, system), które:

•  umożliwi  każdej  komórce  organizacyjnej  edytowanie  danych  wyłącznie  w  swoim  zakresie,
w ściśle określonym terminie wprowadzania zmian, ustalonym przez komórkę odpowiedzialną
za planowanie budżetu,
automatycznie scali dane do centralnego master-repozytorium,
zapewni walidację formuł, sum oraz poprawność klasyfikacji budżetowej,
zablokuje  możliwość  przesyłania  danych,  gdy  nie  wszystkie  wymagane
uzupełnione,

informacje  są

•
•
•

•  umożliwi generowanie zestawień w formacie Excel oraz import danych do systemu finansowo-

księgowego, co ułatwi dalszą analizę i raportowanie,

•  będzie zintegrowane z procesem generowania dokumentów  w programie Word, co usprawni

tworzenie niezbędnej dokumentacji,

•  pozwoli  na  zapisywanie  różnych  wersji  zestawień,  co  umożliwi  śledzenie  zmian  i  powrót

do wcześniejszych danych w razie potrzeby,

•  umożliwi  łatwe  prezentowanie  danych,  co  zwiększy  ich  przejrzystość  i  ułatwi  podejmowanie

decyzji.

Użytkownikiem  końcowym  są  pracownicy  komórek  organizacyjnych,  osoby  zarządzające  budżetem
(Biuro Budżetowo-Finansowe) oraz Kierownictwo Ministerstwa Cyfryzacji.

4. Wymagania formalne

Projekt przesyłany do oceny powinien zawierać:

•        szczegółowy opis i tytuł projektu,

•        prezentację w formacie PDF (maksymalnie 10 slajdów),

•        film umieszczony w dostępnym, otwartym repozytorium (link), trwający maksymalnie  3 minuty

i prezentujący projekt.

Dodatkowo może zawierać:

•        repozytorium kodu,

•        zrzuty ekranu,

•        linki do demonstracji,

•        materiały graficzne lub inne elementy związane z projektem.

5. Wymagania techniczne

Narzędzie  powinno  być  w  pełni  funkcjonalne  oraz  zaprojektowane  zgodnie  z  zasadami  dobrego  UX,
zapewniając intuicyjną i przyjazną obsługę.

6. Sposób testowania i/lub walidacji

Rozwiązanie będzie oceniane pod kątem:

•  poprawności synchronizacji danych wielu użytkowników,
•  odporności na błędy wprowadzania (walidacja),
•
•  poprawnej integracji z dokumentami Word (zaciąganie źródeł danych),
•

czytelności interfejsu dla użytkownika nie-technicznego,

zgodności z rozporządzeniami (wyciągi w załączeniu).

W trakcie prezentacji uczestnicy powinni zaprezentować:

scenariusz pracy pojedynczej komórki,
scalanie danych,

•
•
•  blokadę błędnych operacji,
•  końcową prezentację budżetu

7. Dostępne zasoby

Uczestnicy otrzymają w dniu wydarzenia na kanale Discord:

•  opis procesu planowania budżetu (zał. Nr 1),
•  przykładowy arkusz danych (tabela stosowana obecnie w procesie planowania budżetu  – zał.

Nr 2),

•  wyciąg z rozporządzeń (wyciąg nr 1, 2a-2f),
•  przykładowy wzór dokumentu Word (zał. Nr 3).

8. Kryteria oceny

•        Związek z wyzwaniem — 25%

•        Wdrożeniowy potencjał rozwiązania — 25%

•        Walidacja i bezpieczeństwo danych — 20%

•        UX i ergonomia pracy — 15%

•        Innowacyjność i prezentacja — 15%

9. Dodatkowe uwagi / kontekst wdrożeniowy

Najlepsze  rozwiązania  mogą  zostać  skierowane  do  pilotażowego  wdrożenia  w  procesie  planowania
budżetu oraz rozwijane z zespołami merytorycznymi. Organizator przewiduje możliwość kontynuowania
prac projektowych po hackathonie.

Dodatkową  wartością  może  być  prezentacja  sposobów  skalowania  systemu  na  inne  jednostki
administracji państwowej oraz perspektywa rozwoju w kierunku centralnej platformy budżetowej.

10. Kontakt

Podczas  wydarzenia  dostępni  będą  mentorzy  techniczni  i  merytoryczni  w  specjalnie  oznaczonym
punkcie konsultacyjnym. Dodatkowo uruchomiony zostanie kanał komunikacyjny Discord do zgłaszania
pytań.

