Regulamin

HackNation

1. Definicje

1.1.  Użyte w Regulaminie pojęcia pisane wielką literą mają następujące znaczenie:

a) „Konkurs” – przeznaczony dla Uczestników konkurs z nagrodami na rozwiązanie

przedstawionych zagadnień problemowych, odbywający się w trakcie w Wydarzenia;

b) „Mentor” – pełnoletnia osoba fizyczna, posiadająca odpowiednią wiedzę

i doświadczenie z zakresu tematyki Wydarzenia, w tym w szczególności programiści,
analitycy, eksperci ds. sztucznej inteligencji i bezpieczeństwa, projektanci UX/UI,
liderzy techniczni, menedżerowie produktów i projektów, prawnicy wykładowcy
akademiccy oraz przedsiębiorcy, której zadaniem jest wspieranie Uczestników
podczas pracy nad projektami w ramach Wydarzenia swoją wiedzą i doświadczeniem,
której zadaniem jest również udzielanie wsparcia merytorycznego w obszarze każdego
z zadań przedstawionych podczas Wydarzenia.

c) „Organizator” – Ministerstwo Cyfryzacji, ul. Królewska 27, 00-060 Warszawa, NIP

525-29-55-037;

d) „Operator” - PROIDEA sp. z o.o. z siedzibą w Krakowie, ul. Zakopiańska 9, 30-418

Kraków, odpowiedzialnego za obsługę zgłoszeń.

e) „Partner” - instytucja publiczna, spółka Skarbu Państwa, startup lub inny zaproszony
podmiot, który prezentuje podczas Wydarzenia swoje produkty lub usługi, a także
może przedstawić własne Zadanie konkursowe oraz być fundatorem nagród w
Konkursach.

f) „Platforma” – narzędzie rejestracyjne, do którego następuje przekierowanie z

Serwisu w celu zgłoszenia udziału w Wydarzeniu.

g) „Prelegent” – pełnoletnia osoba fizyczna, uprawniona do wygłoszenia prelekcji

podczas Wydarzenia na zasadach określonych w pkt. 7 Regulaminu

h) „Regulamin” – niniejszy regulamin;
i) „Serwis” – strona internetowa dostępna pod adresem hacknation.pl zawierająca
informacje o Wydarzeniu oraz umożliwiająca zgłoszenie udziału w Wydarzeniu
w charakterze Uczestnika za pośrednictwem Platformy;

j) „Uczestnik” – pełnoletnia osoba fizyczna będąca obywatelem państw członkowskich
Unii Europejskiej lub pełnoletnią osobą posiadającą status rezydenta w jednym z
państw członkowskich Unii Europejskiej, uprawniona do udziału w Wydarzeniu;

a. Udział w wydarzeniu jest niedozwolony dla obywateli oraz rezydentów państw
objętych sankcjami Unii Europejskiej lub uznanych przez Unię Europejską,
Organizację Narodów Zjednoczonych lub Rzeczpospolitą Polską za państwa
stanowiące zagrożenie dla bezpieczeństwa międzynarodowego.

b. Organizator zastrzega sobie prawo do weryfikacji obywatelstwa lub miejsca

rezydencji Uczestnika na etapie rejestracji, kwalifikacji lub w trakcie
wydarzenia.

c. Organizatora ma prawo do odmowy przyjęcia zgłoszenia lub wykluczenia
Uczestnika z udziału w wydarzeniu na podstawie własnych wytycznych, w
szczególności w przypadku uzasadnionych wątpliwości co do spełniania przez
Uczestnika warunków określonych w powyższych paragrafach, względów
bezpieczeństwa lub ochrony interesu publicznego.

d. Decyzja Organizatora w zakresie wykluczenia Uczestnika jest ostateczna i nie

wymaga uzasadnienia.

k) „Wydarzenie” – organizowane przez Organizatora wydarzenie typu hackathon, pod

nazwą „HackNation”, którego termin i miejsce zostaną wskazane w Serwisie.

1.2  Pojęcia określone w pkt. 1.1. będą zawierały liczbę mnogą i odwrotnie, a pojęcia
w określonym rodzaju będą zawierały wszystkie rodzaje.

2.

Postanowienia ogólne

1. Regulamin określa, w szczególności, zasady dokonywania rejestracji na

Wydarzenie oraz zasady uczestniczenia w Wydarzeniu.

2. Akceptacja Regulaminu jest warunkiem koniecznym dla dokonania rejestracji

oraz udziału w Wydarzeniu.

3. Uczestnik dokonuje akceptacji Regulaminu podczas procesu rejestracji na
Wydarzenie na  Platformie. Akceptacja Regulaminu oznacza złożenie
oświadczeń i wyrażenie zgód wskazanych w Regulaminie.

4. Uczestnik jest zobowiązany do przestrzegania postanowień Regulaminu.

5. Zasady przetwarzania danych osobowych Uczestników, Prelegentów i

Mentorów oraz użytkowników Serwisu zostały szczegółowo określone w
Polityce Prywatności      .

6. Regulamin jest dostępny w Serwisie w sposób ciągły do 7 dni od zakończenia

Wydarzenia. Każdy może skopiować tekst Regulaminu, zapisać lub
wydrukować go za pomocą swoich urządzeń.

7. Środkiem komunikacji wykorzystywanym w celu wykonania umowy jest

poczta elektroniczna [email], o ile Regulamin nie stanowi inaczej.

8. Liczba miejsc na Wydarzenie jest ograniczona, a o możliwości udziału w

Wydarzeniu decyduje kolejność zgłoszeń.

3.

Rejestracja i udział w Wydarzeniu

Warunkiem umożliwiającym wzięcie udziału w Wydarzeniu jest zarejestrowanie się poprzez
prawidłowe uzupełnienie i przesłanie dostępnego na  Platformie  link do  formularza
https://eventory.cc/event/hacknation-2025/tickets

1. Rejestracja na Wydarzenie trwa od 22 października 2025 r. do 5 grudnia 2025

r.

2. Organizator zastrzega możliwość wcześniejszego zakończenia rejestracji w

przypadku osiągnięcia maksymalnej liczby Uczestników.

3. Bilety na Wydarzenie są imienne, w związku z czym zmiana danych na bilecie
może nastąpić tylko po uzyskaniu uprzedniej zgody Organizatora wyrażonej w
formie pisemnej pod rygorem bezskuteczności.

4. Przed wejściem na Wydarzenie Uczestnik zobowiązany będzie do okazania

biletu, a także dowodu tożsamości, celem weryfikacji uprawnienia do wejścia
na Wydarzenie.

5. Uczestnicy zobowiązani są do zapewnienia sprzętu komputerowego,
umożliwiającego czynny udział w Wydarzeniu we własnym zakresie.

6. Organizator nie odpowiada za sprzęt komputerowy i inne rzeczy Uczestników,

a także nie świadczy usług wsparcia technicznego i naprawy sprzętu.

7. Organizator zastrzega sobie prawo odmowy umożliwienia uczestnictwa w

Wydarzeniu osobom, wobec których poweźmie uzasadnione podejrzenie, że
dokonały rejestracji w celu innym, niż wzięcie czynnego udziału w
Wydarzeniu (w tym w szczególności udziału w Konkursach). Za zachowania
uprawniające Organizatora do realizacji przedmiotowego uprawnienia uznaje
się w szczególności prowadzenie przez Uczestnika rekrutacji
pracowników/współpracowników, reklamowanie własnych towarów lub usług.

8.

 Organizator zastrzega sobie prawo odmowy uczestnictwa w Wydarzeniu
osobie, której zachowanie wskazuje na to, że jest pod wpływem środków
odurzających lub alkoholu.

4.

Przebieg Wydarzenia

1. Godziny rozpoczęcia i zakończenia Wydarzenia oraz poszczególnych

Konkursów (jak i ogłoszenia wyników Konkursów) dostępne będą w Serwisie,
przy czym Organizator zastrzega, że godziny rozpoczęcia i zakończenia
zarówno Wydarzenia jak i poszczególnych Konkursów mogą ulec zmianie, co
zostanie zakomunikowane przez Organizatora.

2. Podczas Wydarzenia przeprowadzone będą niezależne od siebie Konkursy,

których organizatorami i fundatorami nagród będzie Organizator albo wybrani
Partnerzy. Lista Konkursów oraz organizatorów poszczególnych Konkursów

dostępna jest w Serwisie. Lista Konkursów zostanie zaktualizowana najpóźniej
w dniu rozpoczęcia Wydarzenia.

3. Dedykowana strona internetowa, służąca do przesyłania i przechowywania

rozwiązań konkursowych zostanie udostępniona Uczestnikom od godz. 11.00,
6 grudnia 2025 r. do godz. 11.00, 7 grudnia 2025 r. Regulaminy
poszczególnych Konkursów mogą przewidywać istnienie dedykowanych stron
internetowych dla danego Konkursu, wówczas odpowiednie informacje
zostaną zamieszczone w regulaminie danego Konkursu.

4. Wydarzenie może ulec skróceniu w przypadku rozwiązania wszystkich zadań

konkursowych w ramach wszystkich Konkursów, przed upływem
przewidzianego czasu.

5. Na potrzeby udziału w Konkursie uczestnicy tworzą zespoły. O członkostwie

danego Uczestnika w zespole decydują pozostali członkowie zespołu.

6. Uczestnicy mogą brać udział w Konkursie indywidualnie lub w Zespołach

liczących nie więcej niż 6 osób.

7. W dniu Wydarzenia, przed rozpoczęciem Konkursu, Uczestnik zostanie

poinformowany o szczegółowych zasadach udziału w danym Konkursie, w
tym w szczególności o:

treści zadania konkursowego;
 sposobie przesłania rozwiązania;

a)
b)
c) nagrodzie lub nagrodach;
d) zasadach przyznawania nagród oraz terminach wydania nagród.

8. Regulaminy poszczególnych Konkursów oraz lista nagród pieniężnych,

zostaną również opublikowane w Serwisie, nie później niż w dniu rozpoczęcia
Wydarzenia.

9. Organizator nie odpowiada za przebieg oraz zasady przeprowadzenia

Konkursów, których organizatorami są Partnerzy.

10. Wysłanie rozwiązania zadania w ramach danego Konkursu jest jednoznaczne z

akceptacją regulaminu danego Konkursu.

11. Nagrody wydawane w Konkursach organizowanych przez Organizatora

wydawane będą w terminie do 7 dni od dnia ogłoszenia wyników, chyba że
regulamin danego Konkursu stanowi inaczej.

12.   Nagrody przewidziane są jedynie dla zwycięskich zespołów, jednakże

zarówno Partnerzy jak i Organizator zastrzegają możliwość przyznawania
wyróżnień oraz dodatkowych drobnych nagród rzeczowych dla konkretnych
zespołów, których projekty zostaną uznane za wartościowe przez organizatora
danego Konkursu.

13. W ramach Wydarzenia mogą być również przeprowadzone dodatkowe

aktywności takie jak: warsztaty, wykłady, konkursy itd.

14. Oferowane nagrody rzeczowe nie podlegają wymianie na nagrody pieniężne,

inne nagrody lub ekwiwalent pieniężny.

15. Nagrody przyznane podczas wydarzenia podlegają opodatkowaniu zgodnie z
obowiązującymi przepisami prawa, w szczególności ustawą z dnia 26 lipca
1991 r. o podatku dochodowym od osób fizycznych oraz innymi właściwymi
przepisami podatkowymi.

16. Organizator, jako płatnik, dopełni obowiązków wynikających z przepisów

prawa podatkowego, w tym obliczy, pobierze i odprowadzi należny podatek od
wartości nagród.

17. Laureat nie ponosi dodatkowych kosztów z tytułu podatku od nagród

otrzymanych podczas wydarzenia.

5.

Jury i kryteria ocen

1. O ile regulamin danego Konkursu nie stanowi inaczej, zastosowanie mają

reguły określone w niniejszym pkt. 5.

2. Oceny rozwiązań poszczególnych Konkursów dokonuje jury danego

Konkursu, składające się z minimum trzech członków.

3. Członkowie jury danego Konkursu wybierane jest przez organizatora danego
Konkursu tj. przez Organizatora albo wybranego Partnera. Skład jury każdego
z Konkursów zostanie opublikowany najpóźniej drugiego dnia Wydarzenia.

4. Jury ocenia przygotowane przez zespoły rozwiązania zgodnie z zasadami

opisanymi w regulaminie danego Konkursu, przy czym w każdym wypadku
jury danego Konkursu uprawnione jest do odmowy wyłonienia zwycięzców i
przyznania nagród, jeżeli żadne z rozwiązań nie będzie przedstawiać
adekwatnego poziomu (w szczególności gdy opracowane rozwiązania nie
zdobędą co najmniej 50% maksymalnej liczby punktów).

5. Jury danego Konkursu ocenia przygotowane przez zespoły rozwiązania

zgodnie z kryteriami określonymi dla danego Zadania. Kryteria mogą różnić
się pomiędzy Zadaniami i zostaną opublikowane wraz z pełnym opisem
Zadania, najpóźniej w dniu rozpoczęcia Wydarzenia o godz. 11:00.

6. Decyzje jury zapadają zwykłą większością głosów. W przypadku równego
rozłożenia liczby głosów wiążąca jest decyzja przewodniczącego jury,
wybieranego przez członków jury ze swojego grona przed rozpoczęciem
Konkursu.

7. Decyzje jury są ostateczne i nie przysługuje od nich odwołanie.

8. Po upływie wyznaczonego czasu zabronione jest dokonywanie jakichkolwiek

zmian i poprawek do przygotowanego rozwiązania. Zmiany i poprawki
dokonane po upływie wyznaczonego czasu nie będą brane pod uwagę przez
jury danego Konkursu.

6. Własność intelektualna

1.

 W przypadku gdy rozwiązania realizowane przez Uczestników w ramach
Konkursów są przedmiotem praw własności intelektualnej, a w szczególności
praw autorskich, każdy Uczestnik oświadcza, że w zakresie swojego wkładu w
rozwiązanie, Uczestnik ten jest twórcą takiego rozwiązania w rozumieniu
przepisów ustawy o prawie autorskim i prawach pokrewnych oraz że
przysługuje mu pełnia autorskich praw majątkowych do swojego wkładu w
rozwiązanie.

2. Uczestnik oświadcza, że w zakresie wkładu Uczestnika w stworzenie
rozwiązania, rozwiązanie jest wolne od wad prawnych tj. nie narusza
jakichkolwiek praw osób trzecich, a w szczególności autorskich praw
majątkowych i autorskich praw osobistych.

3. Postanowienia regulaminów poszczególnych Konkursów mogą przewidywać

zasady nabycia przez organizatora danego Konkursu autorskich praw
majątkowych do rozwiązania stworzonego przez Uczestnika, w szczególności
na zasadach określonych w art. 921 § 3 kodeksu cywilnego (przyrzeczenie
publiczne) na podstawie umowy.

4. Przetwarzanie danych osobowych Uczestników w postaci wizerunku, w

szczególności poprzez jego utrwalanie, wykorzystanie i rozpowszechnianie w
postaci fotografii czy filmu utrwalonego podczas Wydarzenia odbywa się na
podstawie art. 6 ust. 1 lit. f) Rozporządzenia 2016/679 w związku z
oświadczeniem o wyrażeniu zgody na utrwalanie oraz rozpowszechnianie
wizerunku, o którym mowa  w art. 81 Ustawy z dnia 4 lutego 1994 r. o prawie
autorskim i prawach pokrewnych (tj. Dz. U. z 2022 r. poz. 2509). Wzór zgody
na utrwalanie oraz rozpowszechnienie wizerunku stanowi załącznik nr 1 do
Regulaminu.  Oświadczenia zostaną zgromadzone najpóźniej w dniu
Wydarzenia.

8. Mentorzy i Prelegenci

1. W przypadku chęci wzięcia udziału w Wydarzeniu w charakterze Prelegenta
albo Mentora należy wypełnić udostępniony w Serwisie formularz aplikacji
przeznaczony odpowiednio dla Prelegentów albo Mentorów.

2. Organizator przesyła potwierdzenie otrzymania zgłoszenia na adres e-mail

wskazany w formularzu aplikacji Prelegenta/Mentora.

3. Udział w Wydarzeniu w charakterze Prelegenta/Mentora uzależniony jest od
decyzji Organizatora, podjętej na podstawie nadesłanego zgłoszenia. Oceny
nadesłanych zgłoszeń i wyboru Prelegentów i Mentorów dokonuje powołana
przez Organizatora rada programowa Wydarzenia.

4. O dokonanej decyzji co do wyboru Prelegenta/Mentora (pozytywnej albo

negatywnej) Organizator poinformuje drogą mailową. Celem wzięcia udziału
w Wydarzeniu w charakterze Prelegenta lub Mentora, Prelegent/Mentor
zobowiązany jest do dokonania rejestracji w charakterze Uczestnika.

5. Dokładna data i godzina przeprowadzenia przez Prelegenta prelekcji zostanie
wyznaczona przez Organizatora i przesłana Prelegentowi drogą mailową
najpóźniej na 14 dni przed rozpoczęciem Wydarzenia.

6. W przypadku uzyskania pozytywnej oceny zgłoszenia, Prelegent zobowiązany

jest do:

a) przygotowania i przesłania na adres email Organizatora, prezentacji, w

terminie nie późniejszym niż 7 dni przed dniem rozpoczęcia
Wydarzenia;

b) przeprowadzenia prelekcji, zgodnej z założeniami przedstawionymi w

formularzu aplikacji w dacie i o godzinie określonej przez Organizatora
zgodnie z pkt. 7.5. powyżej.

7. Wyłączną odpowiedzialność za wszelkie treści prezentowane przez Prelegenta
podczas prelekcji lub przekazane przez Prelegenta do Organizatora w związku
z udziałem Prelegenta w Wydarzeniu (w szczególności za treści zamieszczone
w prezentacji Prelegenta) ponosi Prelegent.

8. Poprzez dokonanie przez Prelegenta zgłoszenia, z chwilą akceptacji zgłoszenia

przez Organizatora, Prelegent udziela Organizatorowi nieodpłatnej,
niewyłącznej, nieograniczonej terytorialnie licencji na korzystanie z wszelkich
treści (w tym w szczególności prezentacji Prelegenta jak również wybranych
fragmentów prezentacji) przekazanych przez Prelegenta do Organizatora w
związku z udziałem Prelegenta w Wydarzeniu.

9. Licencja, o której mowa w pkt. 7.8. powyżej udzielona jest na czas trwania

Wydarzenia, a po tym okresie przez czas nieokreślony.

10. Licencja, o której mowa w pkt. 7.8. udzielona jest na następujących polach

eksploatacji:

a) w zakresie utrwalania i zwielokrotniania - utrwalanie i zwielokrotnianie

treści prezentacji dowolną techniką, w tym techniką drukarską,
reprograficzną i techniką cyfrową, na wszelkich rodzajach nośników,

jak również wprowadzanie i przesyłanie treści do pamięci systemów
teleinformatycznych;

b) w zakresie obrotu oryginałem lub egzemplarzami, na których treści
zostały utrwalone - wprowadzanie do obrotu, użyczenie lub najem
oryginału albo egzemplarzy;

c) w zakresie rozpowszechniania w sposób inny niż wskazany pod lit. b
powyżej – publiczne wykonanie całości bądź wybranych fragmentów
prezentacji , wystawienie, wyświetlenie, odtworzenie oraz nadawanie i
reemitowanie, a także publiczne udostępnianie treści w taki sposób, aby
każdy mógł mieć do nich dostęp w miejscu i w czasie przez siebie
wybranym.

11. Prelegenci i Mentorzy pełnią swoje funkcje bez wynagrodzenia.

12. Postanowienia Regulaminu dotyczące Uczestników stosuje się odpowiednio

do Prelegentów i Mentorów.

9. Zasady porządkowe

1. W trakcie uczestniczenia w Wydarzeniu, Uczestnicy są obowiązani
zachowywać się w sposób niezagrażający bezpieczeństwu innych
Uczestników, przestrzegać przepisów prawa, zasad bezpieczeństwa oraz
Regulaminu, jak również bezzwłocznie stosować się do poleceń służb
porządkowych. W szczególności zabronione jest tarasowanie i zastawianie
wyjść i dróg ewakuacyjnych, i innych urządzeń niezbędnych w przypadku
prowadzenia akcji ratowniczej lub gaśniczej podczas Wydarzenia.

2. Uczestnicy są obowiązani do poszanowania praw i godności osobistej innych
Uczestników. W szczególności za zabronione zachowania przyjmuje się:
obraźliwe komentarze słowne dotyczące płci, tożsamości płciowej, wieku,
orientacji seksualnej, niepełnosprawności, wyglądu fizycznego, rozmiaru ciała,
rasy, pochodzenia etnicznego, religii, zastraszanie, prześladowanie,
niewłaściwy kontakt fizyczny i niepożądana uwaga seksualna.

3. Niezależnie od innych postanowień niniejszego pkt. 8., podczas Wydarzenia

zabrania się używania słów oraz symboli powszechnie uznanych za
niedozwolone, w tym wulgaryzmów lub określeń mogących powodować
obrazę uczuć religijnych lub światopoglądowych, oraz wskazujących na
dyskryminację, jak również niszczenia jakiegokolwiek mienia znajdującego się
na terenie Wydarzenia, w szczególności oznaczeń i tablic informacyjnych,
nośników reklamowych, urządzeń i sprzętu. Zabronione jest również
wnoszenie na teren Wydarzenia broni lub innych niebezpiecznych
przedmiotów, materiałów wybuchowych, wyrobów pirotechnicznych,

materiałów stwarzających zagrożenie pożarowe, napojów alkoholowych,
środków odurzających lub substancji psychotropowych.

4. Uczestnicy zobowiązani są korzystać z pomieszczeń sanitarnych wyłącznie

zgodnie z ich przeznaczeniem.

5. Uczestnicy są zobowiązani zgłosić niezwłocznie do Organizatora wszelkie

przypadki nieodpowiednich zachowań (w szczególności tych wskazanych w
powyżej) innych Uczestników.

6. Każdy Uczestnik zobowiązany jest do noszenia opaski oraz identyfikatora,
wydanego przez Organizatora podczas wejścia na teren Wydarzenia,
w widocznym miejscu oraz do okazania ich każdorazowo na prośbę
Organizatora, przez cały czas trwania Wydarzenia. Brak opaski
lub identyfikatora upoważnia Organizatora do wyproszenia Uczestnika z
terenu Wydarzenia. Uczestnik nie może przekazywać innej osobie swojego
identyfikatora lub opaski. Każdy Uczestnik na terenie Wydarzenia powinien
posiadać przy sobie bilet w wersji papierowej bądź elektronicznej celem
okazania go Organizatorowi.

7. Uczestnicy, którzy pomimo upomnienia łamią postanowienia Regulaminu, nie
zastosują się do poleceń Organizatora, a w szczególności stwarzają swoim
zachowaniem niebezpieczeństwo dla innych Uczestników, bądź zakłócają
przebieg Wydarzenia oraz Uczestnicy wskazani w pkt.3.8. i 3.9 zostaną
zobowiązani do natychmiastowego opuszczenia terenu Wydarzenia.

10.

Rozwiązywanie sporów

1. Ewentualne spory powstałe pomiędzy Organizatorem a Uczestnikiem,

będącym konsumentem powinny być w pierwszej kolejności rozstrzygane
polubownie. Szczegóły dotyczące sposobów oraz dostępu do pozasądowych
form rozstrzygania sporów znajdują się pod
adresem: https://polubowne.uokik.gov.pl/.

2. Szczegółowe informacje dotyczące możliwości skorzystania z pozasądowych
sposobów rozpatrywania reklamacji i dochodzenia roszczeń, rozstrzygania
sporów oraz zasady dostępu do tych procedur dostępne są również w
siedzibach oraz na stronach internetowych powiatowych (miejskich)
rzeczników konsumentów (https://uokik.gov.pl/rzecznicy-konsumentow) oraz
wojewódzkich inspektoratów Inspekcji Handlowej
(https://uokik.gov.pl/inspekcja-handlowa).

11.

Odwołanie lub zmiana terminu Wydarzenia

1. Organizator zastrzega możliwość odwołania lub zmiany terminu Wydarzenia,
lub zmiany formuły przeprowadzenia Wydarzenia ze stacjonarnej na wirtualną.

2. Organizator poinformuje Uczestników o odwołaniu lub zmianie terminu lub
zmianie formuły przeprowadzenia Wydarzenia w drodze wiadomości email.

3. W przypadku zmiany terminu lub formuły przeprowadzenia Wydarzenia,

Organizator poinformuje  na stronie wydarzenia Uczestnika o nowym terminie
lub nowej formule przeprowadzenia Wydarzenia;

13.

Postanowienia końcowe

1. Kontakt z Organizatorem jest możliwy poprzez:

a) Pocztę tradycyjną, kierowaną na adres: ul. Królewska 27, 00-060

Warszawa (Ministerstwo Cyfryzacji),

b) Pocztę elektroniczną kierowaną na adres email: a

kontakt@hacknation.pl;

c) Obsługę techniczną procesu rejestracji prowadzi operator PROIDEA

sp. z o.o.

2. W razie uznania któregokolwiek z postanowień Regulaminu za bezskuteczne
lub nieważne, nie będzie to miało wpływu na ważność lub skuteczność
pozostałych postanowień, a Organizator, bezzwłocznie, zastąpi nieważne bądź
nieskuteczne postanowienia, postanowieniami ważnymi i skutecznymi, które
będą najpełniej oddawać pierwotne założenia i cele zastąpionych postanowień
Regulaminu.

3. Całkowita odpowiedzialność Organizatora wobec Uczestnika za szkody

majątkowe  jest ograniczona do tzw. szkody rzeczywistej, czyli bezpośrednio i
faktycznie poniesionego uszczerbku na majątku (damnum emergens)  i nie
może przekroczyć 5000 zł z tytułu jednego zdarzenia, z zastrzeżeniem pkt. 7.3.
.   Powyższe ograniczenie nie dotyczy szkód spowodowanych wyłącznie  winą
umyślną lub rażącym niedbalstwem Organizatora.

4. Organizator zastrzega sobie prawo do wprowadzania zmian w Regulaminie z
ważnych powodów (takich jak m.in. zmiany w przepisach prawa, siła wyższa,
wycofanie się Partnerów, zmiany warunków świadczenia usług na rzecz
Organizatora przez osoby trzecie, które są niezbędne do przeprowadzenia
Wydarzenia), po uprzednim poinformowaniu Uczestnika o tym fakcie pocztą
elektroniczną. Zmiany w postanowieniach Regulaminu wchodzą w życie z
dniem wskazanym w wiadomości e-mail, jednak nie wcześniej niż po upływie

3 dni od chwili poinformowania Uczestników pocztą elektroniczną o nowych
postanowieniach.

5. Uczestnik, może w każdej chwili zrezygnować z udziału w konkursie, również

po uzyskaniu informacji o zmianie w postanowieniach Regulaminu.

6. Regulamin obowiązuje od 26 listopada 2025 r. i zastępuje pierwszą wersję

Regulaminu HackNation obowiązująca od 23 października 2025 r.
Postanowienia niniejszego Regulaminu mają zastosowanie do wszystkich
zgłoszeń dokonanych do dnia opublikowania niniejszego Regulaminu.

Załączniki:

1. Załącznik nr 1 – zgoda na rozpowszechnianie wizerunku uczestnika.

Załącznik nr 1 do Regulaminu HackNation 2025

ZGODA
NA ROZPOWSZECHNIANIE WIZERUNKU

Działając  w  imieniu  własnym,  na  podstawie  art.  81  ust.  1  ustawy  z  dnia  4  lutego  1994  r.  o  prawie
autorskim i prawach pokrewnych (Dz. U. z 2021 r. poz. 1062 ze zm.) w związku z moim udziałem w
HackNation 2025 w dniach 6-7 grudnia w Bydgoszczy :

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia,  przez  Ministerstwo  Cyfryzacji  poprzez  publikację  na  stronie  Intranetowej  Ministerstwa
Cyfryzacji w zakładce aktualności w celach informacyjno-komunikacyjnych.

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia,  przez  Ministerstwo  Cyfryzacji  poprzez  publikację  na  stronie  Internetowej  Ministerstwa
Cyfryzacji w zakładce aktualności w celach informacyjno-komunikacyjnych.

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, przez Ministerstwo Cyfryzacji poprzez publikację na stronie Internetowej Facebook

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, przez Ministerstwo Cyfryzacji poprzez publikację na stronie Internetowej X (Twitter)

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, przez Ministerstwo Cyfryzacji poprzez publikację na stronie Internetowej Instagram

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, przez Ministerstwo Cyfryzacji poprzez publikację na stronie Internetowej Linkedin

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej hacknation.pl

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej proidea.pl

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej nask.pl

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej coi.gov.pl

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej Ministerstwa Finansów.

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej Ministerstwa Spraw Zagranicznych.

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia poprzez publikację na stronie Internetowej Totalizatora Sportowego.

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej Komendy Głównej Państwowej Straży Pożarnej.

Załącznik nr 1 do Regulaminu HackNation 2025
Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej Ministerstwa Klimatu i Środowiska.

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej Ministerstwa Sportu i Turystyki.

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej Urzędu Miasta Bydgoszcz.

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej PKO BP.

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej CPK.

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej ZUS.

Wyrażam  zgodę/  nie  wyrażam  zgody*  na:  nieodpłatne  utrwalanie  mojego  wizerunku,  w  postaci
zdjęcia, poprzez publikację na stronie Internetowej Jastrzębskiej Spółki Węglowej.

Wizerunek  może  być  użyty  do  różnego  rodzaju  form  elektronicznego  przetwarzania  obrazu,
kadrowania  i  kompozycji,  bez  obowiązku  akceptacji  produktu  końcowego,  lecz  nie  w  formach
obraźliwych lub ogólnie uznanych za nieetyczne.

* zaznaczyć odpowiednie

Klauzula informacyjna:

Zgodnie z art. 13 ust. 1 i 2 RODOi, informuję, że:

1. Administratorem  Pani/Pana  danych  osobowych  jest  Ministerstwo  Cyfryzacji,  z  siedzibą  przy

ul. Królewska 27, 00- 060 Warszawa.

2. Z  administratorem  można  skontaktować  się:  listownie  na  adres  siedziby  bądź  drogą

elektroniczną na adres e-mail: Kancelaria@cyfra.gov.pl.

3. Administrator  wyznaczył

Inspektora  Ochrony  Danych,  z  którym  może  się  Pani/Pan
skontaktować  we  wszelkich  sprawach  związanych  z  przetwarzaniem  danych  osobowych
siedziby  administratora  bądź  drogą  elektroniczną  na  adres  e-mail:
listownie
iod.mc.@cyfra.gov.pl

4. Pani/Pana  dane  osobowe  będą  przetwarzane  w  celach  informacyjno-komunikacyjnych,  w
zakresie realizacji zadań, o których mowa w art. 12a ust. 1 pt. 1 i pkt 6 ustawy  dnia 4 września
1997  r.  o  działach  administracji  rządowej  (tj.  Dz.  U.  z  2024  r.,  poz.  1370,  1907),  to  jest  na
podstawie art. 6 ust. 1 lit. f RODO.

5. Pani/Pana  dane  osobowe  będą  przetwarzane  do  czasu  istnienia  podstawy  prawnej  ich

przetwarzania.

6. W  odniesieniu  do  Pani/Pana  danych  osobowych  decyzje  nie  będą  podejmowane  w  sposób
zautomatyzowany, w tym nie będą podlegać profilowaniu, stosowanie do art. 22 RODO;
7. Przysługuje Pani/ Panu prawo żądania: dostępu do danych; sprostowania; usunięcia; sprzeciwu

oraz ograniczenia przetwarzania danych osobowych.

Załącznik nr 1 do Regulaminu HackNation 2025

Żądanie  realizacji  wyżej  wymienionych  praw  proszę  przesłać  w  formie  pisemnej  do
Administratora Danych (adres podany na wstępie, z dopiskiem „Ochrona danych osobowych”).

Przysługuje Pani/Panu prawo złożenia skargi do Prezesa Urzędu Ochrony Danych Osobowych,
(ul. Moniuszki 1A, 00-014 Warszawa).

8. Odbiorcy Pana/Pani danych osobowych:

a) Centralny Ośrodek Informatyki ul. Aleje Jerozolimskie 132-136, 02-305 Warszawa;
b) dane  osobowe  mogą  być  przekazywane  do  organów  publicznych

i  urzędów
państwowych lub innych podmiotów upoważnionych na podstawie przepisów prawa
lub  wykonujących  zadania  realizowane  w  interesie  publicznym  lub  w  ramach
sprawowania władzy publicznej,

c) dane  osobowe  są  przekazywane  do  podmiotów  przetwarzających  dane  w  imieniu

administratora danych osobowych, posiadających uprawnienia do ich przetwarzania,

9. Podanie przez Panią/Pana danych osobowych jest dobrowolne, a w przypadku odmowy nie
będzie możliwe zamieszczenia zdjęcia na wskazanych powyżej stronach w Internecie oraz w
Intranecie Ministerstwa Cyfryzacji.

Imię i nazwisko:………………………………..

Podpis:……………………………………………..

i rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony
osób  fizycznych  w  związku  z  przetwarzaniem  danych  osobowych  i  w  sprawie  swobodnego  przepływu  takich
danych  oraz  uchylenia  dyrektywy  95/46/WE  (ogólne  rozporządzenie  o  ochronie  danych)  (Dz.  Urz.  UE  L  119  z
04.05.2016, str. 1)

