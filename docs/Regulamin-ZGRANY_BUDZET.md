REGULAMIN ZADANIA KONKURSOWEGO

ZGRANY BUDŻET
w ramach hackathonu HackNation 2025

§1. POSTANOWIENIA OGÓLNE

1.  Niniejszy Regulamin określa zasady uczestnictwa w zadaniu konkursowym pod
nazwą ZGRANY BUDŻET (dalej: „Zadanie”), realizowanym w ramach wydarzenia
HackNation 2025 (dalej: „Wydarzenie”).

2.  Organizatorem Wydarzenia i Przyrzekającym nagrodę w rozumieniu art. 921 §1
Kodeksu cywilnego jest Ministerstwo Cyfryzacji, z siedzibą w Warszawie, ul.
Królewska 27, 00-060 Warszawa.

3.  Operatorem Wydarzenia, odpowiedzialnym za obsługę rejestracji, kwestie

organizacyjne oraz techniczną realizację wypłaty nagród, jest PROIDEA Sp. z o.o.,
z siedzibą w Krakowie, ul. Zakopiańska 9, 30-418 Kraków.

4.  Udział w Zadaniu mogą wziąć wyłącznie osoby zarejestrowane jako Uczestnicy
Wydarzenia HackNation 2025, spełniające warunki określone w Regulaminie
Wydarzenia.

5.  W sprawach nieuregulowanych niniejszym Regulaminem zastosowanie mają

postanowienia Regulaminu Wydarzenia dostępnego na stronie
www.hacknation.pl

§2. KRYTERIA OCENY I JURY

1.  Oceny rozwiązań dokonuje jury powołane przez Partnera.
2.  Jury składa się z co najmniej trzech członków posiadających wiedzę

specjalistyczną w zakresie tematyki Zadania.

3.  Skład jury zostanie opublikowany najpóźniej w dniu rozpoczęcia Wydarzenia.
4.  Kryteria oceny zostaną opublikowane wraz z pełną treścią Zadania w dniu

rozpoczęcia Wydarzenia o godzinie 11:00, zgodnie z Regulaminem Wydarzenia
HackNation.

5.  Jury dokonuje oceny rozwiązań w oparciu o kryteria, które zostaną opublikowane

wraz z pełną treścią zadania, w dniu rozpoczęcia wydarzenia i wskazuje
Zwycięzcę

6.  Decyzje jury są ostateczne i nie przysługuje od nich odwołanie.

§3. NAGRODY

1.  Przyrzekającym nagrodę w rozumieniu art. 921 §1 Kodeksu cywilnego

Organizator.

2.  W Zadaniu przewidziano jedną nagrodę główną dla zespołu, którego rozwiązanie

zostanie najwyżej ocenione przez jury.

3.  Nagroda ma charakter pieniężny i wynosi [kwota brutto,  27 777,78 zł (słownie:

dwadzieścia siedem tysięcy siedemset siedemdziesiąt siedem  złotych
siedemdziesiąt osiem groszy)]. Wypłacona nagroda zostanie pomniejszona o
podatek.

4.  Nagroda przyznawana jest za opracowanie najlepszego rozwiązania Zadania,

zgodnie z kryteriami oceny określonymi w §2.

5.  Płatnikiem nagrody jest Operator – PROIDEA Sp. z o.o. – działający w imieniu i na

rzecz Przyrzekającego, zgodnie z art. 8 Ordynacji podatkowej.

6.  Nagroda zostanie wypłacona w terminie do 7 dni od dnia podpisania przez

zwycięzców umowy przeniesienia autorskich praw majątkowych, o której mowa
w §4 niniejszego Regulaminu.

7.  W przypadku zespołu składającego się z kilku osób, nagroda zostanie wypłacona
w równych częściach wszystkim członkom zespołu, chyba że wszyscy członkowie
złożą Operatorowi wspólne oświadczenie o innym podziale.

8.  Nagrody przyznane w Zadaniu podlegają opodatkowaniu zgodnie z

obowiązującymi przepisami prawa.

9.  Operator, jako płatnik, obliczy, pobierze i odprowadzi należny podatek od

wartości nagrody. Laureat nie ponosi dodatkowych kosztów podatkowych.

10. W przypadku niepodpisania przez zwycięzcę umowy przeniesienia praw

autorskich w terminie 7 dni od jej przekazania, zwycięzca traci prawo do nagrody,
a Przyrzekający może przyznać ją kolejnej drużynie wskazanej przez jury.
11. Nagroda nie podlega wymianie na inne świadczenia, w tym rzeczowe lub

pieniężne, ani przeniesieniu na osoby trzecie.

§4. PRAWA AUTORSKIE

1.  Każdy uczestnik oświadcza, że w zakresie swojego wkładu w opracowane

rozwiązanie jest jego twórcą w rozumieniu przepisów ustawy o prawie autorskim i
prawach pokrewnych oraz że przysługują mu pełne autorskie prawa majątkowe
do tego wkładu.

2.  Uczestnicy zapewniają, że opracowane rozwiązanie jest wolne od wad prawnych

oraz nie narusza praw osób trzecich.

3.  Zwycięzcy są zobowiązani do zawarcia z Organizatorem  i Przyrzekającym umowy
o przeniesienie autorskich praw majątkowych do utworów wytworzonych w
ramach realizacji Zadania (dalej: „Umowa przeniesienia praw”).

4.  Wzór Umowy przeniesienia praw stanowi Załącznik nr 1 do niniejszego
Regulaminu i zostanie udostępniony uczestnikom przed rozpoczęciem
Wydarzenia.

5.  Umowa przeniesienia praw zostanie zawarta w formie pisemnej, zgodnie z art. 53
ust. 1 ustawy z dnia 4 lutego 1994 r.  o prawie autorskim i prawach pokrewnych
(t.j. Dz. U. z 2025 r. poz. 24).

6.  Przeniesienie praw obejmuje w szczególności następujące pola eksploatacji:
a) utrwalanie i zwielokrotnianie dowolną techniką (drukarską, reprograficzną,
cyfrową, audiowizualną),
b) wprowadzanie do obrotu, użyczanie lub najem egzemplarzy,
c) publiczne wystawianie, wyświetlanie, odtwarzanie, nadawanie, reemitowanie,
d) publiczne udostępnianie utworów w taki sposób, aby każdy mógł mieć do nich
dostęp w miejscu i czasie przez siebie wybranym,
e) wprowadzanie do pamięci komputera, sieci teleinformatycznych oraz baz
danych,

f) dokonywanie opracowań, modyfikacji, tłumaczeń, adaptacji i aktualizacji.

7.  W przypadku utworów stworzonych przez zespół, wszyscy współtwórcy są

zobowiązani do wspólnego podpisania Umowy przeniesienia praw.

8.  W przypadku odmowy podpisania Umowy przez współtwórcę , o którym mowa w
§4 pkt 7, jury wskaże kolejnego Zwycięzcę lub odstąpi od przyznania nagrody.
9.  Przyrzekający nabywa autorskie prawa majątkowe z chwilą wskazaną w Umowie.
10.  Po wydarzeniu prawa autorskie przeniesione zostaną przez Przyrzekającego na

rzecz Partnera po zawarciu odrębnej umowy pomiędzy Przyrzekającym a
Partnerem.

§5. POSTANOWIENIA KOŃCOWE

1.  W przypadku rozbieżności między niniejszym Regulaminem a Regulaminem
Wydarzenia HackNation, pierwszeństwo ma niniejszy Regulamin Zadania.

2.  W sprawach nieuregulowanych zastosowanie mają przepisy Kodeksu cywilnego

oraz Regulamin Wydarzenia HackNation.

3.  Regulamin Zadania oraz jego załączniki publikowane są w Serwisie
www.hacknation.pl  nie później niż w dniu rozpoczęcia Wydarzenia.

4.  Regulamin wchodzi w życie z dniem publikacji w Serwisie.
5.  Po ogłoszeniu wyników Zadania zwycięski zespół zobowiązany jest do

wypełnienia i przekazania Operatorowi oświadczenia zawierającego dane
niezbędne do realizacji przelewu nagrody, stanowiącego Załącznik nr 2 do
niniejszego Regulaminu.

